‘ලෝක පාලන දෙවිවරු මගේ පුතාගේ ජීවිතේ බේරුවා. පොලිසියේ දෙවිවරු මගේ පුතා මට ගෙනැත් දුන්නා’ යැයි ගල්ගමුව, මීගලෑව ප‍්‍රදේශයේදී පැහැරගෙන දනිඳු යෂේන් පුතු හමුවීමෙන් පසු පියා වන මහින්ද කුමාර එ්කනායක මහතා පැවැසීය.

අපරාධ පරීක්ෂණ දෙපාර්තමේන්තු නිලධාරීන් හා පොලිසිය එක්ව කළ මෙහෙයුමේදී දනිඳු යෂේන් දරුවා සොයාගෙන සැකකරුවන් අත්අඩංගුවට ගත් පසු එ් පිළිබඳ ජනතාව දැනුවත් කිරීම සඳහා පොලිස් මූලස්ථානයේ දී පසුගිය 02 වැනිදා පැවැති මාධ්‍ය හමුවෙදී අදහස් දක්වමින් හෙතෙම මේ බව ස`දහන් කළේ ය. 

”මගේ දරුවා පැහැරගත් බව දැනගෙන පොලිසියට කියලා විනාඩි 15ක් යද්දී මීගලෑව පොලිසිය කි‍්‍රයාත්මක වුණා. 31 වැනිදා මහ ? 12ට විතර ඇවිත් පැය 6ක් විතර අපෙන් තොරතුරු ඇහුවා. අහලා අහලා පොලිසියේ මහත්තුරු සෑහීමකට පත්වෙන්න ඇති. ‘ඔයාගේ දරුවා ගෙනත් දෙනවා‘ කියලා තමයි මට පොලිසියේ මහත්තුරු යද්දී කියලා ගියේ. පැය 12ක්වත් ගියේ නෑ මගේ දරුවා මට ගෙනැත් දුන්නා. මගේ මුදලූත් බේරුණා.

පොලිසියේ මහත්තුරු ? දවල් නැතුව මගේ පුතා හෙව්වා. ගමේම අය එ් අයගේ වැඩ නතර කරලා මගේ පුතා හෙව්වා. පූජා තිබ්බා. හැම ආගමකම පූජනීය ස්ථානවල පූජා තිබ්බා. ඔවුන්ගේ දරුවා වගේ මගේ පුතා වෙනුවෙන් හැමෝම නින්දක් නැතුව කාලය කැප කළා. මුළු රටටම ස්තුති කරන්න  ඕනේ. ජනාධිපතිතුමා නියෝග කළාලූ. එතුමාටත් පිං. මැති ඇමැතිවරුත් ආවා මගේ ගෙදරට. පිටරට අයත් මට කතා කළා. පුතා වෙනුවෙන් පූජා තියනවා කිව්වා. කොරියාව, කටාර්, ඩුබායි වගේ රටවල ලාංකික අය කතා කළා. ජාති ආගම් කුලබේදයක් නැතුව හැමතැනම දේව කන්නලව් කළා, පූජා තිබ්බා. හැම ආගමකම ආශිර්වාදයෙන් තමයි මගේ පුතාගේ ජීවිතේ බේරුණේ. දෙවියෝ වගේ පොලිසියේ, රහස් පොලිසියේ මහත්තුරු නොහිටින්න මගේ පුතාව මට බේරගන්න වෙන්නේ නෑ. ලෝක පාලක දෙවිවරු මගේ පුතාගේ ජීවිතේ බේරුවා. පොලිසියේ දෙවිවරු මගේ පුතා මට ගෙනැත් දුන්නා. මගේ දරුවාට ආශිර්වාද කළ ගමේ අයට, මුළු රටටම, මුළු ලෝකෙටම මේ හැමෝටම පිං” යැයි සතුටු කඳුළින් යුතුව දනිඳු යෂේන් පුතාගේ පියා වන මහින්ද කුමාර මහතා සඳහන් කළේ ය. 

පසුගිය 02 වැනිදා පස්වරුව වනවිටත් දනිඳු යශේන්ගෙන් හෝ මව හෝ පියාගෙන් ප‍්‍රශ්න කිරීමක් සිදුවී නොතිබූ අතර, දරුවා යළි මානසිකව සාමාන්‍ය තත්ත්වයට පත්වන තුරු කිසිවක් විමසීමට රහස් පොලිස් නිලධාරීන් කටයුතු නොකරන බව ද එහිදී සඳහන් කෙරුණි. 

මාධ්‍ය හමුවේ දී විමර්ශන සිදුකෙරුණු ආකාරය හා සැකකරුවන්ගේ තොරතුරු හෙළි කළ පොලිස් මාධ්‍ය ප‍්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා මෙලෙස කරුණු දැක්වී ය. යෂේන්ගේ පියා වන මහින්ද කුමාර එ්කනායකට දරුවා දීමට කප්පම් මුදල් ඉල්ලා දුරකථන ඇමතුම් ලැබුණා. කප්පම්කරුවන් ග‍්‍රහණයේ දරුවා සිටින නිසා දරුවාගේ ජීවිතය අනතුරේ නිසා මාධ්‍යයට එ් බව සැඟවීමට පොලීසිය කටයුතු කළා. කෙසේවෙතත් 30 වැනිදා වනවිට යෂේන්ගේ සීයාට (මවගේ පියා) කප්පම්කරුවන්ගෙන් දුරකතන ඇමතුම් ලැබෙන්නට පටන් ගත්තා. සීයාට තමයි වැඩිපුරම ඇමතුම් දෙන්න ගත්තේ. සීයා ප‍්‍රදේශයේ ධනවත් ව්‍යාපාරිකයෙක්. සීයාගෙන් රුපියල් කෝටියක් ඉල්ලලා තමයි කප්පම්කරුවන් දරුවා දෙන්නම් කියා තිබුණේ. පසුව 31 වැනිදා ජනාධිපතිතුමා පොලිස්පතිතුමාට නියෝග කළා මෙම පැහැරගැනීම පිළිබඳ පරීක්ෂණ වහාම අපරාධ පරීක්ෂණ දෙපාර්තමේන්තුව වෙත භාරදෙන්න කියලා. එ් අනුව එදින රාත‍්‍රි 12ට පමණ රහස් පොලිසිය මෙහි විමර්ශන භාරගත්තා. 

රහස් පොලිස් කණ්ඩායම් 5ක් යොදවා විමර්ශන ඇරඹුවා. සිවිල් ඇඳුමින් සැරසී රහස් පොලිස් නිලධාරීන් ගල්ගමුවේ විමර්ශන කරද්දී නූතන තාක්ෂණය හා විද්‍යාත්මක සාක්ෂි රැුසක් එක්රැුස් කරගත්තා. යෂේන්ගේ සීයාට වැඩිපුරම දුරකතන ඇමතුම් ලබාදුන් අංක ඔස්සේ පරීක්ෂණ පැවැත්වුවා. එ් අනුව රුපියල් කෝටියක් ඉල්ලූ කප්පම් මුදල සීයා ලවා කප්පම්කරුවන්ට වරින් වර කතා කරවීමෙන් රුපියල් ලක්ෂ 32ක් දක්වා අඩුකරගන්න හැකිවුණා. පසුව සීයා ලවා කප්පම්කරුවන්ට දැන්වූවා දරුවා නොදැක මුදල් දෙන්න බෑ කියලා. දරුවා පෙන්නන්න  කප්පම්කරුවන් එකඟ වුණත් අවස්ථා ගණනාවක් උත්සහ කරලා දරුවා පෙන්වනවා වෙනුවට දරුවාගේ පංචායුදය ගලක් උඩ දමාගොස් තිබුණා. නමුත් එය එකවර විශ්වාස කරන්න අමාරුයි. සීයාටත් ක්ෂණිකව අඳුනාගන්න බැරිවුණා. නමුත් පසුව තහවුරු කරගත්තා. කප්පම්කරුවන් ගල්ගමුව ආශ‍්‍රිත විවිධ ස්ථාන 7කට සීයාව කැඳෙව්වා මුදල් ලබාගන්න කියලා. සීයා සමඟ රහස් පොලිස් නිලධාරීන් කණ්ඩායම් ගියා. ඇහැටුවැවට එන්න කිව්වා. එහෙම කියලා ඔවුන් එම ස්ථානය මඟහැර තවත් තැනකට යනවා. එ් විදියට ස්ථාන කිහිපයකට ගියා. අපි සීයා ලවා කිව්වා දරුවාට කතාකරන්න  ඕන කියලා. එ් වෙද්දී කොළඹ සිට රහස් පොලිසිය ආරක්ෂක අමාත්‍යාංශයේ උපකාරයෙන් යම් පරීක්ෂණයක නිරත වෙලා හිටියා. ගල්ගමුවේත්, කොළඹත් රහස් පොලිස් කණ්ඩායම් නිරන්තරයෙන් සම්බන්ධතා පවත්වමින් සීයා ලවා කප්පම්කරුවන්ට කතා කළා. 
කොහොමහරි එහි ප‍්‍රතිඵලයක් විදියට 01 වැනිදා ? 8.30ට ගල්ගමුව, ගුරුතොට ප‍්‍රදේශයේ දී සිද්ධියේ සැකකරුවෙක් අත්අඩංගුවට ගත්තා. ඔහුගේ නම වික‍්‍රමසිංහආරච්චිලාගේ සංජීව විජේකෝන්. ඔහුගේ නිවසට ගිහින් මේ දුරකතන අංකය ගැන විමසා ප‍්‍රශ්න කිරීමේදී ක්ෂණිකව ඔහු පාපෝච්ඡුාරණයක් කළා. ඔහු දරුවා ඉන්නවා කියලා පිළිගත්තා. ඔහු එම ස්ථානයේම තබාගෙන අනෙක් සැකකරුවන් තිදෙනා සම්බන්ධ කරගන්න අපිට හැකිවුණා. ඊට පස්සේ සෙසු සැකකරුවන් තිදෙනා ලවා දරුවා සමඟ පැමිණ ගල්ගමුව, ඇඹෝගම ප‍්‍රදේශයේදී නිවසක් ළඟ දරුවා දමා ගිහින් තිබුණා. එ් නිවසේ හිමිකාරිනිය පොලිසියට දැන්වුවා දරුවෙක් ආවා කියලා. ඉන්පසු දරුවා බේරගන්නවාත් සමඟ තවත් කණ්ඩායමක් යතුරු පැදියෙන් පලායමින් සිටි සැකකරුවන් තිදෙනා අත්අඩංගුවට ගත්තා. 

මෙම පැහහැරගැනීමේ සිද්ධියේ ප‍්‍රධාන සැකකරු තමයි මංජුල සඳකැලූම් (32) අත්තනගල්ල, ගල්ගමුව පදිංචිකරුවෙක්. දෙවැනි සැකකරු චතුරංග කුමාර සම්පත් ඉලූක්හේන (27* කුලියාපිටිය පදිංචිකරුවෙක්. තුන්වැන්නා අප පළමුවෙන්ම අත්අඩංගුවට ගත් සංජීව විජේකෝන් (21), සිව්වැන්නා දිනේෂ් පි‍්‍රයසාද් (23* නමැති ගල්ගමුව ප‍්‍රදේශයේ පින්තාරුකරුවෙක්. 

මෙම දුරකතන ඇමතුම් ලබාගත් සිම්පත් පරීක්ෂා කිරීමේ දී කප්පම්කරුවන් සිම්පත් 7ක් යොදාගෙන තිබුණා. එයින් 2ක් නිතර භාවිතයට ගෙන තිබුණා. එ්වා රට පුරා විවිධ ස්ථානවල පුද්ගලයන්ගේ නමට ගත්ත එ්වා. එක සිම්පතක් කොටුව නාටාමි කෙනකුගේ නමටත් තිබුණා. හේතුව තමයි මෙම සිම්පත් අලෙවි නියෝජිතයන් විසින් එ්වා අලෙවියේදී අදාළ පාරිභෝගිකයාගේ ජාතික හැඳුනුම්පත් පිටපතක් ලබානොගෙන පෙර මිලදී ගත් අයකුගේ පිටපතක් මගින් පිටපත් ගණනාවක් ලබාගෙන එ්වා සිම්පත් හිමිකරුවන් ලෙස ලබාගැනීමයි. මේ නිසා එක් එක් සිම්පත්වල නියමිත හිමිකරුවන් සොයාගැනීමට අපහසු වුණා. මෙම පැහැරගැනීමේ සිද්ධියට භාවිත කර තිබුණේ එකම දුරකථන ජාලයක සිම්පත්. මෙම සිම්පත් විකිණීමේදී අනන්‍යතාව නිසිපරිදි තහවුරු කර නොගෙන අලෙවි කළ නිසා එ්වා විකිණූ අය මෙම සිද්ධියට අනුබල දීමේ චෝදනාව මත ඉදිරියේදී අත්අඩංගුවට ගන්නවා. සියලූම ජංගම දුරකතන ජාල මින් ඉදිරියට එ් පිළිබඳ දැඩිව අවධානය යොමුකළ යුතුයි. එ් පිළිබඳ ඉදිරියේදී සියලූම දුරකතන ජාල පිළිබඳ විමර්ශනය කරනවා. එමෙන්ම මේ සිද්ධියේදී කුලී නිවස ලබාදුන් පුද්ගලයන් මොවුන් අපරාධකරුවන් බව දැනගෙන දුන්නා නම් මේ සඳහා අනුබල දීමේ චෝදනාවට ඔවුන්ට නීතිමය පියවර ගන්නවා. මෙම සිද්ධියේ සැකකරුවන්ට හැකි උපරිම දඬුවම් ලබාදෙන්න පොලිසිය පියවර ගන්නවා. මෙවැනි වරදකට අවම දඬුවම වසර 20යි. 

සමහර අය මෙම සිද්ධියේදී විවිධ වාසිගන්න උත්සහ කළා. රටපුරා ඇතැම් පිරිස් දරුවා වෙනුවෙන් බෝධි පූජා, විවිධ ආගමික වතාවත් කරද්දී ගල්ගමුවට ගිය යන්ත‍්‍ර මන්ත‍්‍ර ගුරුකම් ආදී පිරිසක් යෂේන්ගේ ගෙදර අයගෙන් මුදල් ලබාගැනීමේ අරමුණින් ඔවුන් රවටා විවිධ තොවිල් ආදිය කරන්නට උත්සහ කළ අවස්ථා පිළිබඳ තොරතුරු හෙලිවුණා. එ් වගේම සමහරු තුන්කුළුඳුල් දරුවෙක් බවට කටකතා පතුරුවා තිබුණා. පොලීසිය බෙලහීනයි, අකර්මණ්‍යයි, වෙනත් කණ්ඩායමක් ආරෝපණය කළ යුතු බව පවසා තිබුණා. නමුත් කවුරුත් කියන ආකාරයට මෙවැනි අපරාධ විසඳන්න බෑ. ටීවී වොයිස් කට්වලින් පර්යේෂණ කරන්න ගියා නම් දරුවා බේරගන්න බැරිවෙනවා. මේවගේ අපරාධ කරලා කාටවත් ගැලවෙන්න බෑ. මාධ්‍යයට පවා තොරතුරු සඟවමින් දරුවා කිසිදු උපද්‍රවයකින් තොරව බේරාගත් ශ‍්‍රී ලංකා පොලිසිය ආසියාකරයේ දක්ෂතම පොලිසිය බව යළි ඔප්පු කළා.” 

දනිඳු යශේන් සොයාගැනීමේ විශේෂ මෙහෙයුම සඳහා අපරාධ පරීක්ෂණ දෙපාර්තමේන්තුවේ අධ්‍යක්ෂ ජ්‍යෙෂ්ඨ පොලිස් අධිකාරි ලලන්ත රණවීර, නියෝජ්‍ය පොලිස්පති රවි සෙනෙවිරත්න මහතා, ගල්ගමුව පොලිස් ස්ථානාධිපති පො.ප.රූපානන්ද මහතා, පො.අ.පාලිත පනාමල්දෙණිය, සහකාර පොලිස් අධිකාරි සාමන්ත  විජේසේකර, සහ සහකාර පො.ප.ලක්සිරි ගීතාල්, පො.ප. නිශාන්ත සිල්වා, පො.ප. විජේතුංග, උප.පො.ප. උපාලි යන කණ්ඩායම විශේෂ විමර්ශන භාරව කටයුතු කර තිබුණි. 